# Healthcare Diabetes Dataset

ชุดข้อมูลนี้เกี่ยวกับปัจจัยสุขภาพของผู้ป่วยโรคเบาหวาน ที่จะนำมาใช้ในการวิเคราะห์ปัจจัยที่มีผลต่อการเกิดโรคเบาหวาน

## Questions
ปัจจัยที่มีผลต่อการเกิดโรคเบาหวาน

## Data Dictionary

| Attribute | Description | Data Type | Valid Range / Example |
|---------|------------|-----------|----------------------|
| **Id** | รหัสระบุข้อมูลแต่ละแถว | Nominal | 1, 2, 3, … |
| **Pregnancies** | จำนวนครั้งที่เคยตั้งครรภ์ | Ratio (Discrete) | [0, ∞) |
| **Glucose** | ระดับน้ำตาลกลูโคสในเลือดหลังการทดสอบดื่มน้ำตาล (OGTT) ประมาณ 2 ชั่วโมง หน่วย: มิลลิกรัมต่อเดซิลิตร | Ratio (Continuous) | [0, ∞) |
| **BloodPressure** | ความดันโลหิตขณะหัวใจคลายตัว (Diastolic) หน่วย: มิลลิเมตรปรอท (ค่าปกติ < 80 มิลลิเมตรปรอท) | Ratio (Continuous) | [0, ∞) |
| **SkinThickness** | ความหนาของชั้นไขมันใต้ผิวหนังบริเวณต้นแขน (Triceps) หน่วย: มิลลิเมตร | Ratio (Continuous) | [0, ∞) |
| **Insulin** | ระดับอินซูลินในเลือดหลังการทดสอบ OGTT ประมาณ 2 ชั่วโมง หน่วย: ไมโครยูนิตต่อมิลลิลิตร ค่าสูงบ่งชี้ถึงภาวะดื้ออินซูลิน | Ratio (Continuous) | [0, ∞) |
| **BMI** | ดัชนีมวลกาย (น้ำหนักเป็นกิโลกรัม ÷ ส่วนสูงเป็นเมตร²) | Ratio (Continuous) | [0, ∞) |
| **DiabetesPedigreeFunction** | ค่าคะแนนความเสี่ยงทางพันธุกรรมของโรคเบาหวานจากประวัติครอบครัว | Ratio (Continuous) | [0, ∞) |
| **Age** | อายุของกลุ่มตัวอย่าง (ปี) | Ratio (Discrete) | [0, ∞) |
| **Outcome** | สถานะการเป็นโรคเบาหวานของกลุ่มตัวอย่าง | Binary | 1 = เป็นโรคเบาหวาน, 0 = ไม่เป็นโรคเบาหวาน |


## Data Cleansing

1. ตรวจสอบโครงสร้างข้อมูลเบื้องต้น
ได้แก่ Data type ของตัวแปร, ค่า Missing / Null และข้อมูลซ้ำ (Duplicate records)

2. จัดการข้อมูลซ้ำ
โดยทำการลบแถวข้อมูลที่ซ้ำกันออก เพื่อไม่ให้เกิดความเอนเอียงในการวิเคราะห์

3. จัดการค่าที่ไม่สมเหตุสมผล (Invalid values)
ลบข้อมูลแถวที่มีค่า Insulin = 0 ซึ่งไม่สอดคล้องกับสภาพความเป็นจริงทางการแพทย์

4. จัดการค่า 0 ในตัวแปรเชิงต่อเนื่อง
สำหรับตัวแปร Glucose, BloodPressure, SkinThickness และ BMI
ทำการแทนค่าที่เป็น 0 ด้วย ค่ามัธยฐาน (Median)
โดยคำนวณแยกตามกลุ่ม Diabetes (เป็น / ไม่เป็นโรคเบาหวาน) เพื่อรักษาโครงสร้างข้อมูลของแต่ละกลุ่ม

## Analytics Methodology
- Exploratory Data Analysis (EDA) เพื่อวิเคราะห์การกระจายตัวของข้อมูลและความแตกต่างระหว่างผู้ที่เป็นและไม่เป็นโรคเบาหวาน
- Comparative Analysis เปรียบเทียบค่ามัธยฐานของตัวแปรสำคัญ เช่น Glucose, BMI, Age และ Insulin
- Correlation Analysis เพื่อศึกษาความสัมพันธ์ระหว่างตัวแปรสุขภาพกับการเกิดโรคเบาหวาน
- Visualization Analysis (Boxplot, Histogram, Scatter Plot) เพื่อระบุแนวโน้มและปัจจัยเสี่ยง

### กราฟแสดงจำนวนผู้ที่เป็นเป็นโรคเบาหวานและไม่เป็นเบาหวาน

![Diabetes Distribution](images/diabetes_distribution.png)

กลุ่มตัวอย่างทั้งหมด 401 คน พบว่า
- ผู้ที่ไม่เป็นโรคเบาหวาน (Diabetes = 0) มีจำนวน 269 คน คิดเป็น 67% ของข้อมูลทั้งหมด
- ผู้ที่เป็นโรคเบาหวาน (Diabetes = 1) มีจำนวน 132 คน คิดเป็น 33% ของข้อมูลทั้งหมด

### กราฟแสดงการเปรียบเทียบค่ามัธยฐาน (Median) ของแต่ละ feature

![Glucose Plot](images/glucose_plot.png)

เปรียบเทียบค่ามัธยฐาน (Median) ของแต่ละ feature โดยแบ่งตามกลุ่มตัวอย่างDiabetes

- ผู้ที่เป็นโรคเบาหวานมีค่าระดับน้ำตาล (Glucose), อายุ (Age) และระดับอินซูลิน (Insulin) สูงกว่าอย่างชัดเจน โดยระดับอินซูลินที่สูงกว่ามาก แสดงถึงภาวะดื้อต่ออินซูลิน

- ผู้ที่เป็นโรคเบาหวานมีค่าความหนาของชั้นไขมันใต้ผิวหนัง (SkinThickness) และดัชนีมวลกาย (BMI) สูงกว่า สะท้อนถึงภาวะน้ำหนักเกินหรืออ้วน

- จำนวนการตั้งครรภ์ (Pregnancies) ความดันโลหิต (BloodPressure) และความเสี่ยงทางพันธุกรรม (Diabetes Pedigree Function) มีค่าแตกต่างกันเพียงเล็กน้อย

### ดัชนีมวลกาย (BMI)
กลุ่มเบาหวานมี BMI สูงกว่ากลุ่มไม่เป็นเบาหวาน พบว่ากลุ่มผู้ป่วยเบาหวานมีค่า BMI สูงกว่ากลุ่มที่ไม่เป็นเบาหวานโดยเฉลี่ย แสดงให้เห็นว่าภาวะน้ำหนักเกินและโรคอ้วนมีความเชื่อมโยงกับความเสี่ยงในการเกิดโรคเบาหวาน

![BMI Plot](images/bmi_plot.png)

---

### อายุ (Age)
ผู้ที่มีอายุมากขึ้นมีโอกาสเป็นโรคเบาหวานเพิ่มสูงขึ้น โดยเฉพาะในช่วงวัยกลางคนถึงสูงอายุ ซึ่งอาจเกี่ยวข้องกับการเปลี่ยนแปลงของระบบเผาผลาญและพฤติกรรมด้านสุขภาพ

![Age Plot](images/age_plot.png)

---

### Findings 

1. ผู้ที่เป็นโรคเบาหวานมีค่ามัธยฐานของ Glucose สูงกว่าผู้ที่ไม่เป็นโรคเบาหวานอย่างมีนัยสำคัญ และการกระจายตัวของกราฟมีการซ้อนทับกันน้อยที่สุด มีค่าcorrelation=0.50 มากกว่าตัวแปรอื่น

2. ผู้ที่เป็นโรคเบาหวานมีค่ามัธยฐานของ Age และ BMI สูงกว่าผู้ที่ไม่เป็นโรคเบาหวานอย่างชัดเจน

3. พบระดับInsulinที่สูงได้ ทั้งในผู้ที่เป็นโรคเบาหวานและผู้ที่มีความเสี่ยงเป็นโรคเบาหวาน แต่ยังไม่ได้รับการวินิจฉัยว่าเป็นโรคเบาหวาน อย่างไรก็ตาม ผู้ที่เป็นโรคเบาหวานมีค่ามัธยฐานของ Insulin สูงกว่าผู้ที่ไม่เป็นโรคเบาหวาน

4. ระดับน้ำตาลในเลือด(Glucose)และระดับอินซูลิน(Insulin) มีความสัมพันธ์ในทิศทางเดียวกัน มีค่าcorrelation=0.59

5. ผู้ที่เป็นและไม่เป็นโรคเบาหวาน มีค่ามัธยฐานของ BloodPressure, SkinThickness และ DiabetesPedigreeFunction ค่อนข้างใกล้เคียงกัน และการกระจายตัวของกราฟมีการซ้อนทับกันสูง ไม่เห็นความแตกต่างที่ชัดเจน มีความสัมพันธ์กับการเป็นโรคเบาหวานน้อย

6. การตั้งครรภ์(Pregnancies) มีความสัมพันธ์กับ Diabetes ในระดับอ่อน มีค่าcorrelation=0.25  และมีความสัมพันธ์กับ Age ในระดับสูง มีค่าcorrelation=0.66
และจากกราฟแสดงทิศทางแนวโน้มค่าที่สูงขึ้นในกลุ่มผู้ที่เป็นโรคเบาหวาน

### Insights 

1. ระดับน้ำตาลในเลือด(Glucose) เป็นตัวชี้วัดที่เชื่อถือได้ที่สุดในการจำแนกการเป็นโรคเบาหวาน

2. อายุที่มากขึ้น(Age) และ ภาวะน้ำหนักเกิน/อ้วน (BMI) เป็นปัจจัยที่เพิ่มความเสี่ยงการเป็นโรคเบาหวาน

3. ควรใช้ข้อมูลระดับน้ำตาลในเลือด(Glucose)และระดับอินซูลิน(Insulin)
พิจารณาร่วมกันในการประเมินผู้ที่มีโอกาสเป็นโรคเบาหวาน

4. ข้อมูลความดันโลหิต(BloodPressure) ความหนาของชั้นไขมัน(SkinThickness) ความเสี่ยงทางพันธุกรรม(DiabetesPedigreeFunction) และ การตั้งครรภ์(Pregnancies) ไม่สามารถใช้ในการจำแนกการเป็นโรคเบาหวาน แบบเดี่ยวๆได้ ดังนั้น ควรใช้พิจารณาร่วมกับปัจจัยอื่นๆ

5. สรุปปัจจัยที่มีผลต่อการเกิดโรคเบาหวาน

- ปัจจัยหลัก ได้แก่ Glucose, Insulin, BMI, Age

- ปัจจัยร่วม ได้แก่ Pregnancies,DiabetesPedigreeFunction,BloodPressure,SkinThickness

  โดยรวมแล้วค่าตัวแปรที่สูง มีแนวโน้มเพิ่มความเสี่ยงในการเป็นโรคเบาหวานมากขึ้น


